**ЛІЦЕНЗІЙНА УГОДА З КІНЦЕВИМ КОРИСТУВАЧЕМ (EULA)**

**на використання програмного забезпечення ТОВ «Софт фонд»**

Ця Ліцензійна угода (далі --- «Угода») є юридичним договором між Вами,
як користувачем, та Товариством з обмеженою відповідальністю «Софт фонд»
(далі --- «Правовласник»), що регулює порядок використання програмного
забезпечення модифікацій 2026 EOЛ-2000\[h\] v4.0, EOЛ-2000 v3.1 у
комплектації з утилітою \"Показник ризику\", створеного ТОВ «Софт фонд»
до моменту призупинення господарської діяльності (далі --- «Програмне
забезпечення» або «ПЗ»).

Угода набирає чинності у зв'язку з зупиненням провадження господарської
діяльності ТОВ «Софт фонд» та є способом забезпечення прав Користувачів
на подальше законне використання придбаного або завантаженого ПЗ.

**1. Надання прав**

Правовласник безоплатно надає будь-якій особі, яка правомірно отримала
копію Програмного забезпечення, невиключну, безстрокову, безоплатну
ліцензію на його використання за призначенням --- а саме задля
розрахунків забрудення атмосферного повітря викидами стаціонарних джерел
забруднення на території України по методиці ОНД-86, відповідно до
інструкції користувача, норм чинного законодавства та з дотриманням умов
цієї Угоди.

**2. Комерційне використання**

Використання Програмного забезпечення з будь-якою метою, включаючи
комерційні потреби, дозволяється **на власний страх і ризик
користувача**. Правовласник не несе відповідальності за результати або
наслідки такого використання.

**3. Відсутність технічної підтримки та оновлень**

У зв'язку з тимчасовим приненням господарської діяльності юридичної
особи на невизначений термін, подальша технічна підтримка та оновлення
Програмного забезпечення не здійснюється.

**4. Відмова від гарантій**

ПЗ надається за принципом «як є» (as-is). Правовласник не надає жодних
гарантій --- явних чи неявних, включаючи, але не обмежуючись:

- гарантіями придатності для конкретної мети,

- відсутності дефектів,

- відповідності очікуванням Користувача чи вимогам законодавства.

**5. Обмеження відповідальності**

Правовласник не несе відповідальності за будь-які прямі або непрямі
збитки, втрату даних, доходів або прибутку, що виникли у зв'язку з
використанням або неможливістю використання Програмного забезпечення.

**  
**

**6. Інтелектуальна власність**

Усі майнові права на Програмне забезпечення залишаються за ТОВ «Софт
фонд». Ліцензія не передає право власності.

**7. Інші застереження**

- ПЗ не є послугою та не супроводжується платними сервісами чи
  функціональністю, що потребує оплати.

- Ця ліцензія забороняє будь-яку передачу ПЗ третім особам, незалежно
  від форми та підстав такої передачі.

**8. Зміни до Угоди**

Правовласник залишає за собою право змінювати умови цієї Угоди у разі:

- відновлення або остаточного припинення господарської діяльності,

- передачі прав на ПЗ іншій особі.

Актуальна версія Угоди буде доступна за адресою:
[https://sfund.com.ua/eol2000]()

**9. Чинність**

Ця Угода вважається чинною з моменту отримання Користувачем копії ПЗ та
діє безстроково, якщо інше не буде окремо письмово заявлено
Правовласником.
